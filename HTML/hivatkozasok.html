<!DOCTYPE html>
<html lang="hu">
<head>
    <meta charset="UTF-8">
    <title>Document</title>
</head>
<body>
    <h1>Farsang</h1>
   <p>A farsang a vízkereszttől (január 6.) húshagyókedd éjfélig, a hamvazószerdával kezdődő nagyböjtig (a húsvétot megelőző 47. napig) tartó időszak elnevezése. Hagyományosan a vidám lakodalmak, bálok, mulatságok, népünnepélyek jellemzik. A farsang jellegzetessége, hogy a keresztény liturgikus naptárban nem kötődik hozzá jelentős vallási ünnep, alapvetően a gazdag néphagyományokra épül (lásd: torkos csütörtök). A kereszténység előtti időkből származó farsangi mulatságokat az „erkölcsös” 16. és 17. században nem eredete, hanem bujaságot szimbolizáló szokásai miatt tiltották.</p>

<p>A farsang csúcspontja a karnevál, hagyományos magyar nevén „a farsang farka”. Ez a farsangvasárnaptól húshagyókeddig tartó utolsó három nap, ami nagy mulatságok közepette, valójában télbúcsúztató is. Számos városban ekkor rendezik meg a híres karnevált (riói karnevál, velencei karnevál), Magyarországon pedig a farsang legnevezetesebb eseményét, a mohácsi busójárást.</p>
<p><b>Forrás:</b> <a href="https://hu.wikipedia.org/wiki/Farsang" target="_blank" >wikipédia</a> </p>
<p><b>saját honlap:</b><a href="kiemelesek.html">Kiemelések oldal</a></p>

<img src="https://ujszo.com/sites/default/files/styles/image_16_10_w600/public/lead_image/Farsangi%20praktik%C3%A1k.jpg.jpg?itok=YCvBzRVZ" alt="Farsangi kép">
</body>
</html>